# Data Structure And Algorithm

### Data Structure 

Data Structure ဆိုတာပြောရရင် Programming Language တစ်ခုမဟုတ်ဘူး။ မြင်အောင် ဥပမာအနေနဲ့ ပြောပြရရင် ကျွန်တော်တို့ ကမ္ဘာပေါ်မှာ နေ့စဥ်ပြောဆိုနေကြတဲ့ ဘာသာစကားတွေအများကြီးရှိကြတယ် UK, US  နိုင်ငံတွေက english လိုပြောကြသလို ထိုင်းကလဲ ထိုင်းစကားနဲ့ပြောကြတယ် အဲ့တာကို language ဘာသာစကားလို့ခေါ်တယ်။ အဲ့သလိုပဲ Programming မှာကျ Programming Langauge လို့ခေါ်တယ် ပြောရရင် readable langauge, အလွယ်ပြောရရင် လူနားလည်တဲ့ language ပေါ့ ဥပမာအနေနဲ့ Java, C, C++, Javascript။

Data Structure က programming language တစ်ခုမဟုတ်မဟုတ်ဘူးဆိုရင်ဘာကြီးလဲ? ပြောရရင် စောနက ဥပမာလိုပဲ ဘာသာစကားတွေမှာ Grammar ဆိုတာရှိတယ် Subject Object Verb အဲ့သလိုပေါ့ဗျာ။ Data Structure ဆိုတာ  

- Data တွေကိုဘယ်လိုပုံစံသိမ်းမလဲ၊ ဘယ်လိုအခြေအနေမှာ ဘယ်လိုပုံစံနဲ့သိမ်းရင်ကောင်းမလဲ 
- ကိုယ်လိုချင်တဲ့ပုံစံရအောင် ဘယ် Algorithm နဲ့ ဘယ်လိုတွက်ချက်မလဲ 

အဲ့သလို အကြောင်းအရာတွေကို Data Structure ကိုခေါ်ပါတယ်။

#### Data တွေကိုဘယ်လိုသိမ်းကြသလဲ

Data ကိုသိမ်းတဲ့အခါကြရင် ကိုယ်လိုအပ်ချက်အလိုက် တစ်ခုထဲသိမ်းမလား အတွဲလိုက်သိမ်းမလား သိမ်းလို့ရတယ်။ ဥပမာ ကားတစ်စီးမှာ နာမည်ဆိုတာ ရှိတယ်ဆို Primitive Data Type ထဲကတစ်ခုကိုသုံးပီးသိမ်းပါတယ်။​ Primitive Data Type ဆိုတာဘာလဲ မြင်သာအောင် ပြောရရင် JavaScript မှာ **string,number,null,undefined** အဲ့ကောင်တွေက primitive data type တွေဖစ်ပါတယ်။ 

အကယ်၍ ကိုယ်ကအတွဲလိုက်သိမ်းချင်တယ်ဆိုရင် ကားနာမည်က တစ်ခုထဲမကဘူး မြင်အောင်ပြောရရင် Honda, Toyota, BMW အဲ့လိုမျိုးဆို အတွဲလိုက်သိမ်းဖို့လိုလာပီ။ အဲ့လိုအခြေအနေတွေမှာဆိုရင်တော့  array, stack, queue, lists စသဖြင့်သိမ်းလို့ရပါတယ်။ သူတို့အပြင်တခြားအရာတွေလဲရှိပါသေးတယ်။

သူတို့တစ်ခုချင်းမှာ အားနည်းချက်အားသာချက်တွေရှိတဲ့အတွက် ကိုယ်ရေးတဲ့ အရာပေါ်မူတည်ပီးဘယ်လိုအခြေအနေမှာဘာကိုသုံးသင့်သလဲဆိုတာကို သိထားခဲ့ရင် ကိုယ်ရေးတဲ့အချိန်မှာ လွယ်ကူမှာဖစ်ပါတယ်။

### Algorithm 

Algorithm ဆိုတာ အလုပ်တစ်ခုပီးမြှောက်ဖို့အတွက် ဘာပီးရင်ဘာလုပ်မယ်ဆိုတဲ့ တစ်ဆင့်ချင်းအလုပ်လုပ်ပုံကို Algorithm လို့ခေါ်တယ်။ Algorithm မှာအခြေခံအားဖြင့် အပိုင်းသုံးပိုင်းပါ၀င်ပါတယ်။ ဘာတွေလဲဆိုတော့ Input, Process, Output။ မြင်သာအောင် ဥပမာအနေနဲ့ ကျွန်တော်အိမ်ကနေ လက်ဖက်ရည်ဆိုင်ကိုသွားတဲ့အကြောင်းအရာနဲ့မြင်အောင်ပြောပြရရင်

1. အရင်ဆုံး နေသာရင် လက်ဖက်ရည်ဆိုင်သွားမယ် မိုးရွာရင်မသွားပဲအိပ်မယ်
2. လက်ဖက်ရည်ဆိုင်ကို လမ်းလျှောက်ပီးသွားမယ်
3. ရောက်ရင် လက်ဖက်ရည်နဲ့ ပလာတာမှာမယ်
4. စားပီးရင် ပိုက်ဆံရှင်းမယ်
5. အိမ်ကို လမ်းလျှောက်ပီးပြန်လာမယ်

အပေါ်ကအကြောင်းအရာကို မြင်အောင်ပြောရရင် input တစ်ခုလိုလာပီ နေသာလား မိုးရွာသလားဆိုတာ အဲ့တော့ program စ run တာနဲ့ input ထည့်လိုက်မယ် နေသာတယ်ဆို walk ဆိုတဲ့ function စအလုပ်လုပ်မယ်။ အဲ့ function ပီးလို့ output ရတာနဲ့  order process အလုပ်လုပ်မယ် output ရရင် payment process လုပ်မယ် ပီးရင် walk ဆိုတဲ့ function ထပ်အလုပ်လုပ်မယ် walk function မှာ input လိုမယ် from Home to Teashop လား from Teashop to Home လားဆိုတဲ့ အရာ။ အဲ့သလိုတစ်ခုပီးမှတစ်ခုအလုပ်လုပ်တဲ့ Process တစ်နည်းအားဖြင့် step by step procedure ကို Algorithm လို့ခေါ်ပါတယ်။